---
layout: blog
published: true
category: CLANKY
image: /static/media/koncepce.jpg
title: Koncepční přístup
description: Mít koncepci je pro velké organizace stěžejní. V článku je popis, co by měla obsahovat. Je uveden příklad koncepce IT.
tags: it, nazory, koncepce
author: Václav Klecanda
date: 2018-05-06
---

Často slýcháme že vznikají nějaké koncepce, nebo je naopak něco nekoncepční.
Dost často se však stává, že zůstane jen u koncepce samotné, ale nijak se pak nedodržuje.
Koncepci Piráti chápou jako popis stavu, kam se chceme posunout a jaké kroky je k tomu potřeba učinit.

Na jednotlivých koncepcích by měli spolupracovat nezávislí odborníci (a to i z řad veřejnosti).
Na základě nejmodernějších poznatků z daného oboru by měl být připravený dokument,
který je přijatý s co nejširším souhlasem všech politiků i úředníků,
a ti jej následně dodržují a respektují.
Koncepce dají jednotlivým oblastem fungování města jasná pravidla.
Fungování města bude pak předvídatelné a měřitelné.

Každá koncepce by měla obsahovat 3 fáze:
- __start__: popis současného stavu
- __kroky__: seznam konkrétních kroků, které je potřeba učinit.
Některé se dají dělat souběžně, takže celý proces může být překvapivě krátký.
Je také možné si je, po splnění, odškrtnout a mít tak možnost sledovat pokrok a měřit jej.
- __cíl__: popis, kam mají kroky dospět.

Nejlepší vysvětlení je příklad.
Pojďme si tedy ukázat, jak by mohly vypadat koncepce v podání Pirátů.
(následuje odbornější text):

## Koncepce IT

#### Cíl

Vytvoření informačního systému (IS), který bude:
- zastřešovat veškeré agendy
- otevřený (používat otevřené zdrojové kódy a formáty)
- zabezpečený
- mít strojově ovladatelné rozhraní (API) + webovou aplikaci (WA), která umožní uživatelsky přívětivým způsobem s API komunikovat úředníkům nebo občanům
- kompatibilní s nařízením GDPR
- možnost každý dokument digitálně podepsat

Díky IS s těmito vlastnostmi je možné:
- přejít na otevřený, zdarma dostupný software
- radikálně snížit nároky na hardware a tudíž výdaje na počítačovou výbavu
- přestat tisknout papíry
- minimalizovat opakující se akce nebo vznik chyb (díky komplexním validacím)

#### Start
Seznam agend a software, který se na ně v současnosti používá
Informace zda stávající software nabizi API

#### Kroky
- Umožnit čtení ze software, které API má a vyjednávat s dodavateli o možnostech a podmínkách přidat API k software, který jej nemá. Cílem je balík “modulů”, které poskytují API
- Vyvinout WA - webovou aplikaci, která jednotlivé moduly zastřeší v jednoduchou, uživatelsky přívětivou aplikaci.
- V případě, že některé moduly nevyhovují požadavkům (např. na otevřenost kódu, nebo cenu provozu), lze je postupně nahrazovat jinými, novými.

Na veškerých krocích lze spolupracovat s ostatními městy,
protože historicky mají stejné nebo podobné softwarové vybavení a stejný cíl.
Spolupracovat na koordinovaném vývoji software lze v rámci společné organizace,
například účastí v organizaci [www.otevrenamesta.cz](https://www.otevrenamesta.cz/cile/).
