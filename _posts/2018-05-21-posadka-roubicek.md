---
layout: blog
published: true
category: CLANKY
image: /static/media/kandidatka/roubicek_w.jpg
title: Jiří Roubíček
description: Kdo je Jiří Roubíček a co ho v Táboře trápí?
tags: volby, kandidatka
author: admin
date: 2018-05-28
---


Kdo jsi a co děláš?

> Mé jméno je Jiří Roubíček a bydlím v Táboře.
Vystudoval jsem SPŠS v Táboře a poté jsem absolvoval bakalářské studium na Provozně ekonomické fakultě na ČZU v Praze.
Je mi 31 let, jsem šťastně ženatý a mám jednoho syna.
Pracoval jsem v centrále Vodafonu pro ČR a dnes podnikám.
Starám se o krásný penzion v srdci Tábora. Zájímám se o politiku, finance, ekonomiku, cestování, sport a kulturu.
Jsem jeden ze zakladatelů spolku Taboard, který se již 15 let v Táboře stará o mladé lidi, kteří se zabývají extrémními sporty, skateboardingem, snowboardingem a dalšími volnočasovými aktivitami včetně kulturních akcí.

Proč Piráti?

> Politika mě zajímala už na střední škole.
Jak plynul čas, narůstal ve mně pocit, že sledovat ji jen zpovzdálí nestačí.
Po studiích a svém nastěhování zpět do rodného Tábora jsem dospěl do bodu, kdy nedokážu již jen nečinně přihlížet, ale považuji za nutné se aktivně zapojit.
Z toho důvodu jsem začal spolupracovat s Piráty v Táboře.
Piráti pro mne byli jasnou volbou, protože co slibují, to dodrží a líbí se mi jejich program, především transparentnost ve všech směrech a ambice zjednodušit stát pomocí technologií.

Co tě v Táboře trápí, co bys udělal jinak?

> V Táboře mne nejvíce trápí neschopnost táborské politické špičky správně komunikovat s občany o jejich problémech a to, že jim nedokáží předat informace o důležitých věcech o kterých rozhodují.
Chtěl bych tyto, pro mne zásadní neduhy, změnit a zjednodušit komunikaci mezi radnicí a všemi občany a více naslouchat hlasu Táboráků.
Chtěl bych se také zaměřit na finance - na správné přerozdělování peněz z rozpočtu města, které musí být transparentní a musí být pečlivá zpětná kontrola, jak se peníze utrácejí.
Takže dost řečí a pusťte nás na ně!
