---
layout: blog
published: true
category: CLANKY
image: /static/media/kandidatka/pribramsky_w.jpg
title: Jan Příbramský
description: Kdo je Jan Příbramský a co ho v Táboře trápí?
tags: volby, kandidatka
author: admin
date: 2018-05-24
---


Kdo jsi a co děláš?

> Zdravím. Jmenuji se Jan Příbramský, pocházím z Tábora a je mi 34 let. Vystudoval jsem obecné strojírenství na SPŠ Tábor a informační systémy na VOŠ v Písku. Nejdříve jsem se živil jako manažer kvality a nyní pracuji jako vedoucí výroby v česko-německé firmě, která vyrábí zvukové izolace a akustické prvky. Kromě toho jsem spoluzakladatel a spolumajitel serveru Kulturne.com, který již více jak 10 let informuje o kulturním dění na jihu Čech. Kultura je tedy mým největším koníčkem, především pak hudba.  Mezi mé další záliby patří sport a to jak pasivně, tak aktivně.

Proč Piráti?

> Jsem voličem Pirátů od jejich vzniku a tak pro mě byli jasnou volbou. A to především pro jejich liberální přístup, otevřenost vně i uvnitř strany a koncepční přístup při řešení úkolů a problémů. V neposlední řadě je to něco, co Piráti umí a co bych si asi nejvíc přál. A tím je digitalizovaný stát a samospráva s plně otevřeným účetnictvím. Jsou to veřejné finance a až na jednotlivé případy máme jako občané právo si je kdykoliv otevřít a zkontrolovat.

Co tě v Táboře trápí, co bys udělal jinak?

> V Táboře mě trápí víc věcí, ale mezi ty nejpalčivější problémy počítám absenci výstavby v bývalých kasárnách a s tím spojené prodlení trvající více jak deset let. U budoucí čtvrtě mi také chybí systematičtější přístup. Dále pak je to zpoždění výstavby a především pak nárůst ceny Centra pro seniory a do jisté míry i nekoncepční přístup při revitalizaci Sídliště nad Lužnicí. Za poslední léta se ve městě stala spousta dobrých věcí, ale také spousta věcí, které se ne úplně povedli. Za zmínku stojí na dvakrát předělávané Křižíkovo náměstí anebo ne úplně domyšlená rekonstrukce náměstí TGM. Myslím si, že kdyby bylo město víc otevřené a víc komunikovalo s občany a odborníky z řad veřejnosti, mohlo by se spousta věcem předejít.  Jinak bych se rád zaměřil na oblast bezpečnosti a pak také na dotace do kultury a sportu, u kterých bych chtěl, aby byly co nejvíce vidět u dětí a mládeže. V neposlední řadě je to také taková změna Táborských setkání, aby měli samotní občané větší chuť zapojit a opět z nich byl cítit ten historický duch. 
