---
layout: blog
published: true
category: CLANKY
image: /static/media/beseda.jpg
title: Resumé besedy o přeložce Chýnovská - Vožická
description: Shrnutí, besedování o projektu přeložky Chýnovská - Vožická
tags: beseda, přeložka, doprava
author: Martin Mareda
date: 2018-06-02
---

Ve čtvrtek 31. května jsme uspořádali veřejnou besedu o přeložce Chýnovská - Vožická (PCHV).
Měla za cíl osvětlit vývoj projektu, který byl popsán v článku [Odysea](/clanky/2018/04/17/odysea-prelozka-chynovska-vozicka/) a diskutovat
o [alternativě - "Valentově spojce"](/clanky/2018/04/22/alternativy-prelozka-chynovska-vozicka/).
Pozvání přijal pan starosta Ing. Jiří Fišer a vedoucí odboru dopravy Ing. Jan Pávek.

Besedu zahájil Vašek Klecanda [prezentací, ve které shrnul vývoj projektu](http://data.vxk.cz/prelozka/) na základě
informací, které obdržel od města a Jihočeského kraje, získaných díky četným žádostem podle paragrafu 106.
Prezentace nastínila okruhy, o kterých se následně debatovalo.
Oboum hostům patří velký dík, že ve svém volnu přišli a byli ochotni odpovídat na mnohdy emotivní dotazy.
Přezevšechno byla diskuse většinou kultivovaná.

## Valentova spojka

Na nápad využít existující cestu - "Valentovu spojku" - jako alternativní vedení severní větve přeložky reagoval Ing. Pávek:

> Díval jsem se, pozemky jsou dostatečně široké, ale napojení na silnici na Vožici by byl problém.
Je tam nepřehledný horizont.
Navíc by bylo potřeba odbagrovat stávající povrch a udělat i podloží, což je pro město moc drahé.

<img src="/static/media/kruhac_zD3.jpg"
  alt="Návrh kruhové křižovatky"
  style="float: right; margin-left: 1em; width: 40%" />

V rámci diskuse jsme se mj. dozvěděli, že:
- plánovaná úrovňová křižovatka (kruhový objezd, viz obrázek) se silnicí I/19 má již výjimku a tedy zelenou
- __nezpoplatnění D3 v úseku Čekanice - Měšice bude trvalé__, údajné znovuzpoplatnění byl informační šum

### Průmyslová zóna

Starosta nevidí nutnost rozšiřovat průmyslovou zónu za každou cenu,
protože již existují další v Plané a Chotovinách.
Na místech, které jsou v [současném uzemním plánu](http://taborcz.eu/assets/File.ashx?id_org=16470&id_dokumenty=59233) by rád viděl firmy nabízející vyšší přidanou hodnotu.
Dalším rozšiřování se však v blízké budousnosti neplánuje.
V tomto pohledu jsou Piráti za jedno.

V závěru z publika zazněl dotaz:
> Takže stavba je již připravena a čeká se na to, až kraj na ni najde finance.
Takže nikdo už nic měnit nechce. Je to tak?

Odpověd zněla, že v podstatě ano, ale možná z podzimních voleb vzejde nová politická reprezentace, která to bude vidět jinak.

## Závěr

Besedy o strategických tématech jsou potřeba. Už jen protože se jedná o vhodný způsob, jak komunikovat důležitá témata, které na webových stránkách města chybí. Věřím, že nebude poslední svého druhu.
