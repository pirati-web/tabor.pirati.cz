---
layout: blog
published: true
category: CLANKY
image: /static/media/povolebni.jpg
title: Povolební strategie táborských Pirátů
description: Jasné slovo, jak budou probíhat povolební vyjednávání v Táboře.
tags: volby
author: admin
date: 2018-09-20
---


_Česká pirátská strana je liberální, demokratická, progresivní strana s důsledným protikorupčním programem akcentující transparentnost a digitalizaci. Naším cílem je prosazovat program, ať už jsme v koalici nebo v opozici. Je důležité, aby volič, který se rozhodne hlasem podpořit Pirátskou stranu, věděl, jak budeme po volbách pracovat._

## Naše priority
1. Koncepční řízení - předvídatelné, jasné směřování. Ustavit (ihned) odborné komise s cílem vytvořit závazné koncepce pro řízení jednotlivých resortů a zapojit odborníky i z řad veřejnosti. Průběžná doporučení komise ihned implementovat do praxe.
2. Zřízení (ihned) odborné komise pro IT a SmartCity s cílem usilovat o digitalizaci veškeré agendy a otevření veškerých dat, která nemají důvod být utajovaná. Průběžná doporučení komise ihned implementovat do praxe.
3. Jednání zastupitelstva a rady co nejdříve (do 6 měsíců od voleb) formalizovat do informačního systému, který umožní správu návrhů a jejich materiálů v digitální podobě a automaticky je provazovat s výsledky hlasování. Zájemci si i nadále budou moci vyžádat materiály v tištěné podobě.
4. Zapojit se do organizace otevrenamesta.cz.
5. Participativní rozpočet s alokaci nejmene 2 miliony korun za rok (do 6 měsíců od voleb).
6. Městský transparentní účet, přes který půjde co možná nejvíce transakcí (do 6 měsíců od voleb).
7. Veřejný investiční zásobník + důsledné vymáhání procesu přípravy stavebních investic.
8. Revize bytové politiky - zastavit prodej a vytvořit koncepci rozvoje obecního bydlení.
9. Zřízení multifunkčního kulturního centra pro pořádání výstav, workshopů, koncertů. Rekonstrukce lesního amfiteátru Pintovka
10. Ztransparentnění fungování vodárenské společnosti, především cenotvorby. Audit smlouvy s XXX s cilem
11. Revize a nezávislé odborné posouzení projektů dopravních staveb, speciálně západních přeložek. S cílem najít nejoptimálnější řešení. (do 6 měsíců od voleb)

## Výhra ve volbách
Lídr kandidátky je kandidátem na starostu. Naší prioritou je prosazení programových bodů. Nikoli získání postů. Budeme jednat o koalici se stranami blízko liberálního smýšlení, ale bez osob, které negativně ovlivnily jak v současnosti tak v minulosti stav Tábora. Nepodpoříme radu města s účastí nedemokratických stran nebo s rasistickou či xenofobní rétorikou, tzn. SPD, KSČM a Národní demokracie. Nepodpoříme radu města, ve které bude osoba, která je trestně stíhaná, nebo s rasistickým či xenofobním vystupováním.

## Vstup do rady města
Budeme požadovat zařadit většinu našich priorit do koaliční smlouvy, přičemž první tři body jsou nepodkročitelnou podmínkou. Zároveň budeme chtít získat pozici místostarosty, prioritně pro oblast investic a rozvoje města.

## Opozice
Piráti i v Táboře budou konstruktivní opozicí, podpoříme každý dobrý návrh, který je ve veřejném zájmu ať už ho předloží kdokoli. Jako opoziční zastupitelé budeme chtít prosadit co nejvíce bodů z našich programových priorit. Budeme usilovat o předsedu kontrolního výboru.

V komisích a výborech budeme chtít mít naše zástupce, odborníky z řad pirátských expertních týmů.

V co nejkratší době po výsledku voleb (sobota 6.10., nejpozději neděle 7.10.) sestavíme vyjednávací tým. Vyjednávání s ostatními stranami povede lídr kandidátky, dva další členové týmu se mohou postupně střídat z řad zvolených zastupitelů. Z každé schůzky bude vyhotoven zápis o průběhu a výsledcích, který bude zveřejněn.
