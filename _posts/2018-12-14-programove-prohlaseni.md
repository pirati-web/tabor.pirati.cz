---
layout: blog
published: true
category: CLANKY
image: /static/media/podpis.jpg
title: Programové prohlášení "koalice odvahy"
description: Prioritní témata, na kterých se shodli zástupci koalice v Táboře pro roky 2018 - 2022
tags: zastupitelstvo
author: Zastupitelský klub
date: 2018-12-14
---

Tábor 2020, Piráti, Jinak! a ČSSD - koaliční partneři se za účelem řádné a odpovědné správy města Tábora a jeho rozvoje se pro období 2018 - 2022 shodli na následujících programových prioritách v jednotlivých oblastech jeho života.

## Transparentní a otevřená radnice
- Zřídit odbornou pracovní skupinu pro IT, otevřenost a Smart City (ITOSC).  Cílem je analýza a aktualizace současné koncepce IT systémů a procesů, využívání software souladu s moderními trendy, stejně tak jako otevření veškerých dat, u kterých není překážkou zákonný důvod.
- Pro jednání zastupitelstva a rady využívat informační systém, který umožní správu návrhů a jejich materiálů v digitální podobě a bude je automaticky je provazovat s výsledky hlasování nebo závěry příslušných komisí či odborných pracovních skupin. Postup doporučí pracovní skupina pro ITOSC. Bude zachováno zveřejňování jmenovitých hlasování orgánů města případně odborných skupin.
- Zveřejňovat podrobný program jednání rady města a některých vybraných koncepčních materiálů, a to před jejím zasedáním.
- Aktualizovat zásobník investičních akcí a zveřejnit jej na webu města. Dodržovat přijatá pravidla přípravy a realizace investičních akcí. Prezentovat studie a investiční záměry v přehledné mapové aplikaci s možností veřejného připomínkování.
- Pro naplňování konceptu Smart City a kompatibilitu jeho jednotlivých záměrů navrhnout otevřenou metropolitní síť (tzv. datovou dálnici). Koordinovat jednotlivé záměry na aplikace z pohledu vzájemné kompatibility.
Otevřít participativní segment rozpočtu města s alokací částky 2 mil Kč pro rok 2020. V průběhu roku 2019 ověřit pilotní provoz v případě dodatečných příjmů rozpočtu města.
- Jednání komisí otevřít veřejnosti na základě registrace zájemců (při zajištění ochrany osobních údajů).
- Zajistit efektivní a profesionální komunikaci města a úřadu s občany prostřednictvím mediálního koordinátora.
- Aktualizovat a následně uvést do života komplexní grafický manuál města.

## Finance
- Udržet provozní přebytek mezi 13-15% v závislosti na míře oprav majetku.
- V otázce úvěrového zatížení ke konci volebního období v roce 2022 respektovat závěry ratingu 2017/18 (finanční zdraví města), přičemž maximální hodnota úvěru nepřesáhne 350 mil. Kč.
- Předložit plán profinancování zásadních investic na celou dobu volebního období, tedy 4 let.
- Postupné navyšování finančních prostředků do Programů na poskytování dotací z rozpočtu města.
- Městský majetek, bydlení, zásobování teplem
- Podrobit zevrubné diskuzi a případně novelizovat bytovou politiku města.
- Při tvorbě aktualizované koncepce bydlení ve městě vycházet z ověřených demografických dat. Vytvořit a zveřejnit mapu městského nemovitého majetku.
- V maximální míře podpořit konkurenceschopnou soustavu CZT.
- Aktivně vystupovat v jednáních o majetkové podstatě Teplárny Tábor.
- Pružně reagovat na vývoj situace v teplárenské soustavě aglomerace.

## Doprava
- Pokračovat v rekonstrukci Budějovické ulice.
- Soustavně rozvíjet a hledat další prostory pro povrchové parkování v souladu územně plánovacími dokumenty.
- Oživit záměr výstavby parkovacího domu u pivovaru pro Staré město s využitím instrumentu architektonické soutěže. Řešit parkování na Sídlišti nad Lužnicí a v oblasti Nového města (nádraží) formou vícepodlažního parkování.
- Propojení ulic Chýnovská – Vožická: Akceptovat navržené řešení v případě dotační podpory IROP (Jihočeský kraj) a prověřit možnost zvýšení protihlukové ochrany v režii města.
- Propojení Vožická – I/19: Prověřit další možnosti vedení trasy při splnění podmínek orgánů státní správy.   
Propojení Tesco-Slapy: Soustavná spolupráce s investorem (Jihočeský kraj), pomoc při majetkoprávních jednání a správních řízení.
- Modernizace veřejné hromadné dopravy, elektronizace informačního a odbavovacího systému. Rozvíjení principů tzv. Chytré městské mobility - logické provázání všech způsoby dopravy.
- Projednat s partnerskými městy v aglomeraci na možnosti jízdného zdarma v systému MHD pro dospělý doprovod dětí do 3 let.
- Podpořit infrastrukturu pro elektromobilitu.

## Sport a jeho podpora
- Stanovit finanční podpory sportovních odvětví, která splňují kritéria tzv. výkonnostního sportu, a to na celé období 4 let po konzultacích s jejich dotčenými zástupci.
- Provést rekonstrukci sportovní haly u stadionu Míru.
- Pokračovat v rekonstrukci plaveckého stadionu etapou II.
- Vytvořit přehlednou koncepci doplnění areálu Komora o další sportovní a volnočasové aktivity s ohledem na zachování současného stavu potřeb cyklokrosových závodů.
- Hledat a vytvářet volně přístupné plochy pro relaxačně - kondiční aktivity dětí i dospělých.

## Kultura a cestovní ruch
- Finančně podporovat kulturní akce regionálního významu, které přispívají k rozvoji cestovního ruchu prostřednictvím vypsaného dotačního programu.
- Uvádět do života dokument „Koncepce kultury a kulturního turismu města Tábora“.
- Hledat možnosti zřízení multifunkčního kulturního centra (MKC) v současných nemovitostech města.
- Novelizovat a revidovat dotační programy v oblasti kultury.
- Zvážit možnosti a dopady případného převedení produkčních činností odboru kultury do samostatné městské - kulturní organizace. Zpracovat veškeré aspekty - majetkové, ekonomické i personální.
- Dále rozvíjet služby infocentra, důraz na širší nabídku otevíracích hodin v sezoně i mimo ni.  
Modernizovat provoz městské knihovny, připravit k realizaci související změny stavební dispozice.
- Zpracovat koncepci interiérové náplně a aktivních činností v zrekonstruovaném objektu Křižíkovy elektrárny u Lužnice. Projednat s rezortem základního i středního školství možnosti interaktivní technické expozice. Využít prostor víceúčelově i pro kulturní a vzdělávací akce.

## Životní prostředí
Pokračovat v revitalizaci zeleně na Sídlišti nad Lužnicí s využitím prostorů pro volnočasové aktivity – vždy s projednáním a zapojením místních obyvatel.
- Novelizovat koncepci nakládání s odpady ve vazbě na očekávané legislativní změny. Motivovat obyvatele k preciznějšímu třídění, následovat příklady úspěšné praxe jiných měst.
- Nadále dbát na zákonem uloženou míru obnovy vodohospodářské infrastruktury v majetku Vodárenské společnosti Táborsko, v ekonomické strategii klást důraz na cenotvorbu. Průběžně informovat o procesu výběrového řízení a přípravy nové provozní smlouvy.
- V rámci možností samosprávy konat opatření k zadržování vody v krajině – obnovy zaniklých vodních ploch, optimální druhová skladba dřevinového složení apod.
- Přihlásit se ke konceptu Zero waste towns (bezobalová města) a Transition towns (města přechodu). Postupně omezovat používání toxických pesticidů při údržbě veřejného prostoru. Dále rozšiřovat využívání bio popelnic.
- Setrvale klást důraz na opatření směřující ke zlepšení kvality ovzduší, stejně tak podnikat kroky ke zlepšení kvalitativních ukazatelů čistoty vody v Jordáně.

## Sociální oblast
- Postupně omezovat četnost provozoven s výherními hracími automaty.
- Započít s realizací akce Centrum pro seniory po prověření oprávněnosti zvýšených nákladů.
- Nastavit koncepci sociálního bydlení s důrazem na sociální situaci žadatelů při přidělování městských bytů.
- Zvážit možnosti motivačních pobídek pro řešení absence některých lékařských praxí na území města. Koordinovat postup s Jihočeským krajem.
- Pokračovat v podpoře nadaných studentů ze sociálně slabého prostředí.
- Nadále aktivně působit v péči o děti jeslového věku.

## Školství
- Pokračovat v obnově a řádné správě školských zařízení města.
- Klást důraz na zařazení moderních výukových procesů do výuky na městem zřizovaných školách. Podporovat ředitele i pedagogy v sebevzdělávání.
- Zahájit přípravu projektu Rekonstrukce půdního prostoru na ZŠ Mikuláše z Husi pro potřeby relaxační zóny, školní knihovny, klubovny, přednáškové místnosti.
- Přistoupit k přípravě a následné rekonstrukci školního hřiště při ZŠ Helsinská.
- Připravit rekonstrukci tělocvičny ZŠ Čekanice.
- Rozvinout debatu o vysokoškolském vzdělávání na území města, podporovat studijní obory, které odpovídají potřebám trhu, napomoci vzniku hudební konzervatoře se zaměřením na obor populární zpěv a produkce.
- Otevření diskuze o současné podobě školství a aktuálních trendech ve vzdělávání s odbornou i širší veřejností

## Investiční akce
- Zahájit či dokončit zásadní investiční akce: Centrum pro seniory, Budějovická ulice, parkovací dům v lokalitě - - Sídliště Nad Lužnicí, plavecký stadion 2. etapa, sportovní hala Mír, revitalizace Pintovky, Křižíkova elektrárna, hřiště Helsinská, propojka Chýnovská-Vožická, průmyslová zóna.
- Aktivně připravovat urbanizaci areálu Dvorce. Zohlednit závěry sociodemografické studie při přípravě této městské čtvrti. Připravit časové rozfázování do udržitelných etap, vytvořit stálou pracovní skupinu rady.
- Napojit stezkami pro pěší a cyklisty příměstské oblasti Tábora a Radimovice (Záluží, Větrovy – Radimovice, Všechov, Čekanice – průmyslová zóna Vožická), dále hledat možnosti propojení Knížecí rybník – Zárybničná Lhota.  

## Veřejný prostor
- Efektivně využívat funkce městského architekta.
- Zvážit propojení TGM s botanickou zahradou, prověřit možnosti dalšího ozelenění a oživení prostoru.
- Podporovat kulturu a umění ve veřejném prostoru.
- Pokračovat v revitalizaci sídlištních areálů.
- Naplňovat koncept „Férově sdíleného města“ zejména pro bezpečný pohyb malých dětí, rodičů s kočárky, vozíčkářů, seniorů.
- Zahájit diskusi a přípravu projektu vycházkové terasy „Jižní šanc“.
- Podrobit odborné i veřejné diskuzi řešení prostoru před nádražím ČD na vstupu do města Husovým parkem. Zvážit variantní architektonické návrhy a následně přistoupit k investiční přípravě.

## Bezpečnost
- Posílit stav městské policie o další dva strážníky.
- Intenzivně dohlížet na kritická místa (nádraží, hustě obydlená sídla).
- Posoudit možnost existence stálé služebny na SNL.
- Připravit návrh na zřízení fondu prevence kriminality.
