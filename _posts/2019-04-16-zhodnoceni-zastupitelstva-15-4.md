---
layout: blog
published: true
category: CLANKY
title: Zhodnocení jednání zastupitelstva 15.4.19
date: '2019-04-16'
author: Václav Kleanda
image: /static/media/zastupitelstvo.jpg
description: >-
  Na 5.táborkém zastupitelstvu byl přijat nový jednací řád, který ukotvuje internetový stream z jednání. Přijato bylo přistoupení k Paktu starostů a primátorů. Blok věnovaný veřejnosti nakonec trval 90 minut.
tags: zastupitelstvo
---
Jednání zastupitelstva města Tábora z 15.4.19 původně vypadalo, že by mohlo zkončit do 19té hodiny.
Opak byl pravdou. Po hladkém přijetí nových stanov pro jednání,
které po pirátsku ukotvují pořizování internetového __vysílání - stramu__,
přišelo na řadu jednání o přistoupení města Tábora k [Paktu starostů a primátorů](https://www.mzp.cz/cz/pakt_starostu_a_primatoru) a odhad konce na 19hodinu se rozplynul jako pára.

Přistoupení k paktu je závazek města, že do roku 2030 sníží emise skleníkových plynů o 40%.

> Je to deklarace odpovědného přístupu k nakládání s energiemi a zdroji.
Je to gesto, že ve světle změn klimatu a alarmujícího stavu planety v souvislosti s produkcí skleníkových plynů,
se budeme snažit téma uchopit zodpovědně.

Úkolem po vstupu do paktu je vypracování tzv. [Akčního plánu pro udržitelnou energii a klima (SECAP)](http://www.simpla-project.eu/en/guidelines/introduction-and-problem-setting/definitions/what-is-a-secap/).
První jeho částí je inventura emisí, aby bylo jasné, jakým dílem k problému přispívá Tábor.
Od tohoto stavu se pak budou porovnávat změny, které by v budoucnu měly přijít díky realizaci některých opatření,
které navrhne ve své další části.

Relativně jasná věc se tak zvrhla v hodinovou diskusi, která se cyklicky vracela a místy byla k uzoufání.
Věřím, že to byl od

Dalšími body bylo schválení dotací v rámci programu Zdravého města Tábora a programu na podporu environmentální výchovy.
Letos se sešlo nezvyklé množství žádostí, jejichž kvalita byla nevalná.
Hodnocení žádostí bylo nesnadný.
Panuje shoda, že minimálně tyto dva dotační programy letos projdou reformou.
Takovou, která umožní lepší naplnění jejich cílů.

Těsně po 18té hodině dostala prostor veřejnost.
Krom několika častých řečníků, pak vystoupil zástupce Měšic s kritikou skoro započaté stavby přeložky Chýnovská - Vožická.
Tuto stavbu jsem před volbami kritizoval.
Stále mám zato, že pakliže stavět přeložku, nejprve měla být realizována její severní větev.
Stále mám zato, že stavba není štastně připravena.
Proces přípravy je však tak pokročilý,
že jsme v rámci povolebních jednání __souhlasili s její realizací za předpokladu "dotační podpory IROP (Jihočeský kraj)" a dalších víceopatření pro zlepšení životního prostředí v místě__.
Je to bolestivý kompromis.
Je vyvážen možností realizovat pirátský program,
který dle mého soudu přinese v součtu víc pozitiv, než je toto negativum pro část Měšic.

Před pár týdny jsem přijal nový osadní výbor Měšic,
který vznesl řadu výtek a podezření na proces přípravy této dopravní stavby.
Některé byly natolik závažné, že jsem svolal pracovní schůzku s předešlým vedením a vedoucími dotčených odborů.
Ti však všechny pochybnosti rozptýlili.
Konstatovali jsme, že nyní je tedy nutné ve zrychleném tempu spět k realizaci severní části.
Na to konto odbor správy majetku personálně posílí agendu výkupu pozemků, odbor dopravy dotáhne stanovisko PČR o napojení na I/19 a budeme se snažit přesvědčit kraj, aby se i tato stavba ocitla na seznamu dopravních priorit.

Další emotivním vystoupením byla kritika výstavby "ubytovny" v bývalé autoškole Zabloudil.
K tomuto problému se víří emocemi a i my vnímáme negativní důsledky soužití v blízkosti těchto zařízení.
Je však nasnadě mít na stole potvrzená čísla a další postup rozhodovat na základě nich, nikoli vířených emocí.
Proto poprosíme o analízu kriminality a jiná čísla.

Následující blok se už nesl v rychlejším tempu díky jednání o formalitách.
V bodě různé jsme pak ještě vyslyšeli kolegy a jednání zkončilo před půl desátou.
