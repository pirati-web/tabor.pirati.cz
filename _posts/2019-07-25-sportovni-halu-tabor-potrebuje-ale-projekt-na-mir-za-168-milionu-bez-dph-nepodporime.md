---
layout: blog
published: true
category: CLANKY
title: >-
  Sportovní halu Tábor potřebuje, ale projekt na Mír za 168 milionů bez DPH
  nepodpoříme
date: '2019-07-25 07:50am'
author: Piráti Tábor
image: /static/media/mir2.jpg
description: >-
  Po prostudování všech dostupných podkladů k projektu haly Mír jsme se rozhodli
  tuto variantu nepodpořit.

  Hlavním důvodem je navýšení odhadované ceny z původních projednaných 110
  milionů Kč bez DPH na 168 milionů Kč bez DPH, což je více jak 200 milionů s
  DPH. 
tags: 'sport,investice'
---
Po prostudování všech dostupných podkladů k projektu haly Mír jsme se rozhodli tuto variantu nepodpořit. 
Hlavním důvodem je navýšení odhadované ceny z původních projednaných 110 milionů Kč bez DPH na 168 milionů Kč bez DPH, což je více jak 200 milionů s DPH. 

Chápeme potřebu rozvoje sportovišť, především sportovních hal; ne však za každou cenu. 
Existují příklady střízlivých realizací sportovišť tohoto tipu jako např. [nové centrum Líbeznic](http://chrudimskenoviny.cz/kategorie/z-medii/vitezny-gol-architektu-nove-centrum-libeznic-je-funkcni-originalni-pritom-nestalo-), které je “funkční, originální a přitom nestálo mnoho peněz”.

Je jasné, že zastavením projektu haly Mír by došlo k neúnosnému oddálení.
Dle našeho názoru by bylo přínosnější postavit již připravenou halu Eden (Kvapilova ulice). 
Problematickou cenu projektu haly Mír vnímáme především z důvodu nevhodného umístění a nutnosti změny konstrukčních řešení, především čelní zdi a nutnosti dražších přípravných prací z důvodu zahloubení.
Tyto neduhy projekt Eden nemá.

Dalším krokem by bylo připravit střízlivější variantu rekonstrukce zázemí areálu Mír, včetně hlediště stadionu. Když budou všichni aktéři k zadání přistupovat zodpovědně, může vzniknou kvalitní projekt, třeba jako mají Líbezničtí.
