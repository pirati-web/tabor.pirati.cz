---
layout: blog
published: true
category: CLANKY
title: Shrnutí "vánočního" zastupitelstva
date: '2019-12-17 10:46am'
author: Václav Klecanda
image: /static/media/odpirac.svg.png
description: >-
  Poslední jednání zastupitelstva v roce 2019 mělo 3 stěžejní body: odpady,
  rozpočet a zoo. K odpadům se strhla plejáda demagogických vystoupení z úst
  zaběhlých kritiků. Rozpočet se neobešel bez nekoncepčních návrhů těch samých.
tags: zastupitelstvo
---
Poslední jednání zastupitelstva v roce 2019 mělo 3 stěžejní body: odpady, rozpočet a zoo. K odpadům se strhla plejada demagogických vystoupení z úst zaběhlých kritiků. Rozpočet se neobešel bez nekoncepčních návrhů těch samých. Zvítězil odvážný a odpovědný přístup a oba materiály prošly. O zoo se debatovalo již ve večerním bloku po příspěvcích veřejnosti. Debata však skončila bez přijetí usnesení.

Přes hladký začátek o majetkových materialech jsme se zasekli na standardním finančním materiálu o snížení rozpočtu díky úpravě dotačních projektů. Další metou byl materiál o odpadech. Resp. o obecně závazné vyhlášce města o poplatku za provoz odpadového hospodářství. Opozice spustila veletoč příspěvků o nezvyšování daní a jiných líbivých a populistických prohlášeních. Ke zvýšení “poplatku za odpad” nepřikračuje pouze město Tábor, ale i celá řada měst. Namátkou: České Budějovice: 680,-Kč/os, Kutná Hora: 650,-Kč/os, Sázava 700,-Kč/os, Třebíč 648,-Kč/os, Týn nad Vltavou: 680,-Kč/os. I v těchto městech jsou natolik odvážní a odpovědní dorovnat neustále se zdražující náklady na likvidaci odpadů obyvatel. [Odpadové hospodářství čekají revoluční časy](http://taborudrzitelne.cz/) a i proto se musíme dobře připravit už nyní. 

Následoval rozpočet města na rok 2020 - nejdůležitější dokument, který se nikdy neobejde bez populistických návrhů na úpravy ve prospěch tu jedné lobby-skupince, tu jiné. Vždy podle toho, komu se v tu chvilku chce populista zalíbit.

Další rozbuškou pro opoziční kolegy bylo předfinancování projektu _“Udržitelná energetika a klima v Táboře”_, projektu, který navazuje na členství v Paktu starostů a primátorů - klubu měst, které deklarují závazek odpovědně spotřebovávat zdroje a zodpovědně přistupovat ke klimatu. Duo F.D. & H.R. začalo zcela nepochopitelně vytahovat s projednávaným materiálem nesouvisející problémy životního prostředí. Je evidentní, že především F.D., tolik spojený s táborskou teplárnou, jistě nebude kopat za moderní energetiku. Místo toho bude předstírat, že problém s klimatem neexistuje.

Posledním těžkým bodem byla zoo. Tedy změna územního plánu, která se jí týká. Ta má v sobě vtěleny podmínky pro zoo, které by zoo musela splnit, kdyby chtěla legalizovat své stavby - silnici a oddělující pás zeleně. Na posledním projednávání tohoto tématu se ozývaly hlasy, že by majitel zoo měl slíbit, že požadované podmínky splní. Od posledně tak zoo učinila jednostranným prohlášením. Já a mí kolegové jsme materiál podpořili (kromě Miloše Tuháčka, který se vzhledem ke střetu zájmů zdržel hlasování). Jeho smyslem bylo totiž vybrat variantu dopravního napojení a umožnit tak další fázi práce na vlastní změně územního plánu. V této fázi by bylo dost prostoru na reálný důkaz partnerského přístupu ze strany zoo, nikoli na deklaraci vůle, že _“až mi změnu schválíte, tak já něco splním”_. Bohužel po diskusi se nenašla většina v zastupitelstvu, která by další fázi odstartovala.

Přestože černé scénáře odhadovaly konec jednání po půlnoci, skončili jsme kolem osmé. I přes veškeré výpady opozice si jejich tlaku vážím, protože nás, koalici, rozhodně udržuje ve střehu. Děkuji tedy všem kolegům, jak v zastupitelstvu, tak i mezi úředníky za spolupráci a přeji dobrý výroční rok!
