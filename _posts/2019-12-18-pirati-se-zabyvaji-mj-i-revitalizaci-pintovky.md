---
layout: blog
published: true
category: CLANKY
title: Piráti se zabývají mj. i revitalizací Pintovky
date: '2019-12-18 09:41pm'
author: Pirátská posádka
image: /static/media/pintovka_linhart_01.jpg
description: >-
  Revitalizace lesoparku Pintovka je součástí programového prohlášení. Místní
  sdružení Pirátů Tábor se rozhodlo, že část rozpočtu investuje do
  architektonické mini-studie, jak by revitalizace mohla vypadat.
tags: 'projekty, Pintovka'
---
Revitalizace lesoparku Pintovka je součástí programového prohlášení “koalice odvahy”, jak někteří současnou vládu Tábora nazývají. Místní sdružení Pirátů Tábor se rozhodlo, že část rozpočtu investuje do architektonické mini-studie, jak by revitalizace mohla vypadat. Sešly se dva návrhy a výsledek vypadá moc pěkně.

V dřívějších dobách se v části, která se mezi starousedlíky nazývá “Dubový lesík”, konala řada koncertů a divadelních představení. Nachází se zde dvě betonové jeviště. Hlavní jeviště je zastřešené dutinkovým polykarbonátem, který je však v žalostném stavu. Mobiliář je poničený a lavičky se místy rozpadají. Proto jsme si nechali vypracovat návrh na využití areálu od Ing. arch. Ondřeje Chudého a koncepční studii od Ing. arch. Romana Linharta.

[Dle návrhu na využití od Ondřeje Chudého by se dalo hlavní pódium využít na koncerty](https://mrak.pirati.cz/s/jkFasResg3WCnYH/download?path=%2F&files=pintovka-Ondrej-Chudy.pdf), divadelní představení a jako letní kino. Vedle pódia by si dokázal představit například servisní zázemí pro areál, občerstvení, prodej lístků a záchody. Menší pódium by využil na konání menších kulturních akcí “na stojáka”. Vnitřní pavilon jako vnitřní scénu s jednoduchou demontovatelnou stavbou. Na místě bývalých záchodků by uvítal chráněný gril a drobný mobiliář.

![Studie Ondřeje Chudého](/static/media/pintovka-ondrej-chudy.jpg)

[Roman Linhart svojí vizí posouvá areál ještě o kousek dále](https://mrak.pirati.cz/s/jkFasResg3WCnYH/download?path=%2F&files=Pintovka%20návrh_Linhart_01.pdf) a to ke konkrétnímu vylepšeními stávajícího zázemí. Hlediště rozdělil uličkou, aby měli lidé komfortnější vylézání a první řady nechal celé, aby se neztratila ta nejlepší místa k sezení. Uprostřed pódia by si představoval schody, aby se zpěváci a herci dostali pohodlně blíže k publiku. Zadní část pódia vyplnil dřevěnými lištami, aby se pódium opticky změnilo v jeden celek. Kousek od levého křídla pódia by si jako jeho kolega představoval hygienické zázemí, které by vybudoval z přírodních materiálu a rozdělil ho do menších segmentů.

Pirátská architektka Veronika Kovářová z Volyně dodává:
> Propojení obou pódií zajistí revitalizace “roztroušených” stolečků, které nabízí určité soukromí a možnost pozorovat z povzdálí. Další aktivity - druhé pódium, umělecké objekty, zastavení v parku - vzdělávacího i odpočinkového charakteru, místa pro náctileté, aj. Všechny by se krásně daly zpracovat dle ideálů Pirátů a demokracie - ve formě sympozií, participativních projektů se školami ve spolupráci s umělci, landscape architekty, botaniky. Děti a mládež, kteří by vytvořili postupně po kouskách mobiliář areálu, by se tam cítili více doma, více by ho navštěvovali a méně devastovali. Krásně by se na tom stavěla komunitní sounáležitost.

Areál má své kouzlo a rekonstrukce má šanci mu vdechnout opět jeho zašlou slávu. Táborská posádka věří, že může nabídnout zajímavou alternativu současným místům, kde probíhají kulturní akce.
