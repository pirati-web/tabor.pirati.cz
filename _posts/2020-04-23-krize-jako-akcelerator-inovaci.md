---
layout: blog
published: true
category: CLANKY
title: Krize jako akcelerátor inovací
date: '2020-04-29 10:12am'
author: Václav Klecanda
image: /static/media/futurecity.jpg
description: >-
  Koronavirová krize, má šanci přinést i některá pozitiva. Ukázala nám, že ne
  vždy je třeba cestovat za osobním setkáním a stačí se setkat online ve
  virtuální místnosti. Dokladem toho byla setkání krizového štábu. Někdy je to
  dokonce i produktivnější, jak ukázalo jednání komise zdravého města. 
tags: 'zastupitelský-příspěvek, covid19'
---
Člověk by měl zůstávat pozitivní. Přestože lituji všech negativních důsledků pandemie, jako každá krize, má šanci přinést i některá pozitiva. Ukázala nám, že ne vždy je třeba cestovat za osobním setkáním a stačí se setkat online ve virtuální místnosti. Dokladem toho byla setkání krizového štábu. Někdy je to dokonce i produktivnější, jak ukázalo jednání komise [zdravého města](http://taborudrzitelne.cz/zdrave-mesto/). 

Ukázala, že je celá řada zaměstnání, které je možné dělat (alespoň zčásti) z domova. V neposlední řadě potvrdila, jak důležitá je digitalizace. Bohužel také odhalila některé legislativní překážky, které je v tomto případě třeba překonat.

Věci se dávají do pohybu. Poslanci mluví o ušetřených hodinách i milionech díky setkávání s kolegy online. Ministerstva čím dál víc skloňují portál občana. A ani Tábor nezůstane pozadu. Do konce měsíce května bude tento portál mít i naše město. Pomocí něj bude možné podávat elektronické žádosti a sledovat jejich vyřizování, on-line platit poplatky a mít přehled, které již byly uhrazeny, nebo dostat upozornění na ty, které je třeba zaplatit. Vše jednoduše, kdykoli a bez čekání.

Je to další krok k [pirátské vizi, že všechny úřady mají být kompletně dostupné online](https://tabor.pirati.cz/volby/program/). Věřím, že tuto možnost uvítá značná část občanů. Minimálně ti, kteří neradi čekají ve frontách :)
