---
layout: blog
published: true
category: CLANKY
title: Zastupitelský příspěvek duben 2019
date: '2019-04-02 08:01am'
author: Václav Klecanda
image: /static/media/povolebni.jpg
description: >-
  Počáteční měsíce na radnici byly hektické.

  Na jednáních zastupitelstva na nás zhrzená opozice útočí stylem, který nemá
  obdoby a chce po nás takové výsledky, které za dobu svého působení sama
  nedodala. 

  I přes tyto snahy nám práci náležitě znepříjemnit táborští Piráti se začínají
  věnovat svým programovým bodům a prostřednictvím koalice je uvádět v život.
tags: zastupitelský-příspěvek
---
Počáteční měsíce na radnici byly hektické. 
Na jednáních zastupitelstva na nás zhrzená opozice útočí stylem, který nemá obdoby a chce po nás takové výsledky, které za dobu svého působení sama nedodala. 
I přes tyto snahy nám práci náležitě znepříjemnit táborští Piráti se začínají věnovat svým programovým bodům a prostřednictvím koalice je uvádět v život. 

Čerstvým úspěchem je zastavení privatizace městských bytů, které může konečně nastartovat diskusi o změně bytové koncepce. 
Dalším je přistoupení k organizaci Otevřená města, která pomůže otevřít městský úřad veřejnosti díky spolupráci na softwarových nástrojích. 
Nákupem elektromobilů a s ním související výstavba dobíjecích stanic dává tušit, že Tábor nezůstane na poli moderní dopravy pozadu. 
A vybudováním metropolitní sítě, která brzy bude přenášet data z chytrých zařízení po celém městě, se zařadí i mezi města pokroková.

Brzy zprovozníme veřejný úkolníček, který ukáže, na čem přesně pracujeme aby se nikdo nemusel neustále ptát co vlastně děláme. 
Stav našich programových priorit budeme přehledně prezentovat na [webu](/clanky/). 

__Držíme kurz!__
