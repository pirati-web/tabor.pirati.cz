---
layout: blog
published: true
category: CLANKY
title: 'Některé cíle jdou pomaleji, ale vyplatí se'
date: '2019-10-31 10:01am'
author: Václav Klecanda
image: /static/media/grafitty.jpg
description: >-
  Blíží se rok pirátského angažmá na radnici. Něco se povedlo, něco jde
  pomaleji, ale makáme na tom. Náš program neskrýváme, je na webu a je stále
  stejný. Nemění se, držíme kurz! Někdy však potřebujem pár veslařů :)
tags: zastupitelský-příspěvek
---
Blíží se rok pirátského angažmá na radnici. Něco se povedlo, něco jde pomaleji, ale makáme na tom. Náš program neskrýváme, je na webu a je stále stejný. Nemění se, držíme kurz! Někdy však potřebujem pár veslařů :)

Jedním z programových cílů je “koncepční řízení - předvídatelné, jasné směřování”. Jedná se o větší ukotvení strategického plánování a řízení, zmapování a optimalizaci procesů a trénink projektového řízení. Ve spolupráci s Národní sítí zdravých měst v rámci programu Portfolio se schází pracovní skupina, jejíž cílem je udělat pořádek ve strategických a koncepčních dokumentech, vytipovat nástroje pro efektivní řízení strategických cílů a vyzkoušet za pomoci těchto nástrojů a odborníků aktualizovat strategický plán města - dokument, který popíše vizi, jak by Tábor měl vypadat v roce 2030. 
