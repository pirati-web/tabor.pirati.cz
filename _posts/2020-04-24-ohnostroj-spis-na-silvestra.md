---
layout: blog
published: true
category: CLANKY
title: Ohňostroj spíš na Silvestra
date: '2019-10-02 10:03am'
author: Václav Klecanda
image: /static/media/osvit.jpg
description: >-
  Letos jsme byli v rámci programu Táborských setkání svědky hezkého ohňostroje
  nad Jordánem. Akce se ale pojí s náročnou logistikou, kdy hlavní program
  probíhá na náměstí, najednou se masa lidí má přesunout k nádrži Jordán, kde se
  za deset minut vystřílí ohňostroj. Vzápětí se všichni opět vrací na náměstí,
  na pokračující kulturní program.
tags: zastupitelský-příspěvek
---
Letos jsme byli v rámci programu Táborských setkání svědky hezkého ohňostroje nad Jordánem. Akce se ale pojí s náročnou logistikou, kdy hlavní program probíhá na náměstí, najednou se masa lidí má přesunout k nádrži Jordán, kde se za deset minut vystřílí ohňostroj. Vzápětí se všichni opět vrací na náměstí, na pokračující kulturní program.

Nebylo by přece jen lépe ohňostroj nechat na Silvestra? Oficiální ohňostroj by mohl nalákat i samozvané ohňostrůjce z různých koutů města, kteří by střelby přenechali profesionálům. Mohla by to být příležitost k potkávání se u příležitosti oficiální akce. A nebo třeba i k založení silvestrovské tradice.

> Můj největší zážitek z ohňostroje je kachna, které kroužila kolem pontonu a nechtěla na vodu a nemohla na břeh :) Stejně jako rachejtle odpalované z pod hladiny nebo těsně nad hladinou. _Jan Příbramský_

Čím ale zalepit díru v programu Táborek? Myslím, že zajímavých audiovizuálních alternativ je celá řada. 
Od různých laserových show, po videomapping až např. po [“tanec dronů”](https://youtu.be/QGqL4ciiea8), kdy formace létajících osvětlených dronů stvárňuje trojrozměrné obrazce na obloze. 
Show by tak byla vidět z různých úhlů, včetně náměstí. Bez hluku a bez sazí v očích.
