---
layout: blog
published: true
category: CLANKY
title: Opozice nemusí být jen školení od matadorů
date: '2019-09-02 09:50am'
author: Václav Klecanda
image: /static/media/odpirac.svg.png
description: >-
  Z Wikipedie víme, že “Opozice plní důležitou úlohu kontroly a kritiky vlády.
  Dále funguje jako nabídka alternativ k vládní politice a je připravena vládu v
  případě potřeby nahradit.” První část své role, myslím, opozice plní s
  nasazením. Někteří až překotně, za každou cenu. Vzbuzují tím rozpaky nejen u
  svých odpůrců.
tags: zastupitelský-příspěvek
---
__Z Wikipedie víme, že “Opozice plní důležitou úlohu kontroly a kritiky vlády. Dále funguje jako nabídka alternativ k vládní politice a je připravena vládu v případě potřeby nahradit.” První část své role, myslím, opozice plní s nasazením. Někteří až překotně, za každou cenu. Vzbuzují tím rozpaky nejen u svých odpůrců.__

Ovšem ta druhá část pokulhává. Nebo jen špatně hledám? Na webu ODS odkazy na celostátní témata, nebo články na jcted.cz. U Tábor sobě je situace o něco lepší, protože jsou lokální. Stále na něm mají program, což chválím. Ale pokusy o konstruktivní alternativní návrhy nijak komunikovány nejsou. Pouze kritika. Když hledám “ANO Tábor”, vykoukne na mne ze všech stran pan, jehož jméno se nevyslovuje, ale táborská agenda žádná. KSČM má web tvářící se “táborsky”, ale informace veskrze celostátní. Možná mne někdo navede na lepší zdroje, kde se dozvím, jak by vypadala alternativa té které strany. Faktem však zůstane, že opozice jako celek předložila celých 0 materiálů k projednání na zastupitelstvu, přestože tak činit může.

Abych své zamyšlení zakončil pozitivně, chci poděkovat za konstruktivní přístup kolegovi Rybovi, který se snaží o inovace nejen u policie, ale i v oblasti agendy chytrého města. Kdyby takto konstruktivně postupovala celá opozice, to by se to pracovalo. Pojďme to zkusit :) Třeba při aktualizaci strategického plánu rozvoje města. 
