---
layout: blog
published: true
category: CLANKY
title: Shrnutí zastupitelstva 25.5.20
date: 2020-05-26T00:00:00.000Z
author: Václav Klecanda
image: /static/media/44986436_1983689661723650_3443260515105636352_o.jpg
description: Zasedání se konalo v pozměněných podmínkách díky stále platným
  nařízením ohledně pandemie Covid19. Naším tématem bylo především delegování do
  Mikroregionu Táborsko a odmítnutí pardonu z nájemného pro Siko a O2 - velké
  společnosti, pro které pomoc z úrovně města není dle našeho klubu určeno.
tags: ZM
---
__Zasedání se konalo v pozměněných podmínkách díky stále platným nařízením ohledně pandemie Covid19. Naším tématem bylo především delegování do Mikroregionu Táborsko a odmítnutí pardonu z nájemného pro Siko a O2 - velké společnosti, pro které pomoc z úrovně města není dle našeho klubu určeno.__

Dohodli jsme se s panem starostou, že se vyměníme jako zástupci města v [mikroregionu Táborsko](https://www.mikroregiontaborsko.cz/). 
Děláme to jednak s cílem rozložit agendu a druhak proto, že dobrovolné svazky jsou mnohdy oprávněným žadatelem o dotace v různých programech. Mým cílem v tomto angažmá je zkusit připravovat projekty, které povedou ke vzájemné spolupráci obcí v mikroregionu.
Už nyní připravuji projekt _"Modernizace a zlepšování komunikace s občany Táborska"_, který by měl zvětšit možnosti a uživatelskou přívětivost komunikace mezi občany a samosprávami.

Během jednání o schvalování sportovních grantů kolega vyrukoval zastupitel Dědič s tvrzením, že peněz v grantu je málo, a proto hodnotitelé hodnotili nízko. 
To je hodně nebezpečné tvrzení a vypovídá o tom, že někteří hodnotitelé neberou v potaz kvalitu projektu, ale jiné zadání. 

> Tak jak to tedy je, kolegové z ODS?

Věřím, že všichni hodnotitelé, i z řad nominantů ODS, přihlíží výlučně ke kvalitě projektů.

Odpuštění nájmu, jako formy pomoci v krizové situaci, se dle našeho klubu nemá týkat velkých firem. Proto jsme navrhli oddělené hlasování o firmách Telefonica 02 a Siko, které působí mezinárodně resp. Národně. Ty by výpadek příjmů měly být dle našeho názoru schopné krýt ze svých zisků a rezerv.

V bodě Různé se řešil hlavně pronájem nebytového prostoru v Pražské ulici a investice na Všechově. Přes všechny emoce, které těmito tématy cloumaly se chceme rozhodovat podle fakt a vybírat to nejoptimálnější řešení.
