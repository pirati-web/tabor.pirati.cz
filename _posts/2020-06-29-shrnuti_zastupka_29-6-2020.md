---
layout: blog
published: true
category: CLANKY
title: Shrnutí zastupka 29.6.2020
date: 2020-06-29T00:00:00.000Z
author: Jan Příbramský
image: /static/media/zastupko2.jpg
description: Předprázdninové zastupitelstvo mělo dle našeho klubu dva stěžejní
  body. Přeložku a fotbalisty. Situace okolo přeložky se natolik změnila, že
  jsme navrhovaný materiál nepodpořili. Dotace do sportu jsou proporčně o dost
  vyšší, než zbytek dotovaných aktivit, takže pro nás byla podpora nepřijatelná.
tags: zastupitelstvo
---
Předprázdninové zastupitelstvo mělo dle našeho klubu dva stěžejní body. Přeložku a fotbalisty. Situace okolo přeložky se natolik změnila, že jsme navrhovaný materiál nepodpořili. Dotace do sportu jsou proporčně o dost vyšší, než zbytek dotovaných aktivit, takže pro nás byla podpora nepřijatelná.

Hladký začátek byl přerušen debatou, zda dofinancovat projekt fotbalistů ze Sezimova Ústí. Za náš klub jsme na to měli jasný názor:

> Individuální žádost o dotaci na výstavbu umělé trávy jsme se rozhodli nepodpořit. A to především z důvodu investice do projektu, který není ani v katastru a ani v majetku města Tábor. Vnímáme také, že fotbalové kluby FK Spartak Sezimovo Ústí a především pak FC MAS Táborsko již dostali dotaci na výstavbu stadionu v Kvapilově ulici a také jsou každoročními příjemci dotací v řádech milionů. Jako systémovější řešení se nám jeví budoucí výstavba hřiště, které bude v majetku města či TZMT a bude spolufinancována z dotací.

Václav Klecanda: 
> jakkoli vnímáme sport pozitivně, data ukazují, že na něj - a speciálně fotbal - jsou ve srovnání s ostatními, stejně důležitými aktivitami, vynakládány o poznání větší prostředky. Jakékoli další dotace - ergo na území jiného katastru, jsou pro nás nesystémové a nepodpoříme je.
Dalším bodem, u kterého se očekávala bouřlivá debata bylo spolufinancování investiční akce přeložky Měšice - Vožická. Před volbami jsme byli kritiky přeložky v jejím současném provedení. V rámci vzniku koalice jsme ale jako ústupek byli ochotni podpořit výstavbu, pokud bude financována z evropských peněz nebo Jihočeským krajem. 
> Tato situace spoluúčastí města na vícenákladech ale již neplatí a i nadále jsme názoru, že celou stavbu včetně vícenákladů má hradit investor stavby, tedy Jihočeský kraj”. 
Po debatě, která trvala bezmála tři hodiny byl materiál většinou 17-ti hlasů Schválen. 
> I přestože jsme se hlasování zdrželi, budeme podporovat všechna opatření, která zvýší komfort občanů, bydlících v blízkém okolí, tak jak uvádí koaliční smlouva.
### Rozpočtové opatření k pořádání MS v Cyklokrosu

Proti pořádání MS v Cyklokrosu jsme od jeho prvopočátku, takže jsme kandidaturu města Tábora a přidělení pořádání za 2 160 000 Kč nepodpořili. Vynaložení milionů na pořádání mistrovství světa je dle nás nepřiměřené.
