---
layout: blog
published: true
category: CLANKY
title: Dvacáté řádné jednání zastupitelstva aneb dotace a odvolávání
date: 2021-01-25
author: Jan Příbramský
image: /static/media/zastupitelstvo2.jpg
description: První lednové zastupitelstvo se neslo jako obvykle v duchu dotačních titulů. I když podle očekávání se více jak hodinu řešila
dopravní nehoda místostarostky Petrové.
tags: zastupitelstvo
---
__První lednové zastupitelstvo se neslo jako obvykle v duchu dotačních titulů. I když se podle očekávání se více jak hodinu řešila dopravní nehoda místostarostky Petrové.__

Většina programu 20. zasedání se nesla v duchu bloku dotačních titulů pro environmentální vzdělávání, zdravého města, kultury a cestovního ruchu a v neposlední řadě třech titulů do sportu a mládeže. Jako největší bonus celého bloku dotací chápeme fakt, že byly poprvé podávány pouze elektronickou cestou a až na jednotky případů bez problémů.

Nyní doufáme, že dojde k postupnému zlepšení tohoto systému až do bodu, kdy bude v žádostech elektronických žádostech jak rozpočet, tak další náležitosti.

__Převod prostředků do fondu rozvoje__

Drobná debata se rozvířila u bodu Převod do fondu rezerv a rozvoje (FRR). Kritika se snesla, jako obvykle, na objem převáděných peněz do rezervy. Tedy klasické otázky, co chce s naspořenými penězi vedení města, potažmo vládnoucí koalice, udělat. Zde je nutné podotknout, že veškeré prostředky ve fondu jsou již “zamašličkovány” na záměry, které se z různých důvodů v tom daném roce nestihly realizovat. Rozpočtuje se na rok. Tedy jde o převod peněz na určené akce do dalších let. Neznamená to tedy, že by se prostředky automaticky měly alokovat na něco jiného a FRR je právě tím zákonným překlenovacím mechanismem.

Václav Klecanda na to uvedl: “Je to standardní operace, která se dělala za minulých vedení (včetně současných kritiků), dělá a zřejmě dělat bude. Tato kritika je tedy je laciným populismem.”

V rámci diskuse k tomuto bodu kritizovala zastupitelka Randová stav veřejného prostoru ve městě. My ale nevidíme ke takové kritice důvod. Nemyslíme si totiž, že by stav odpovídal takové kritice. Souhlasíme však s tím, že je potřeba systemizovat údržbu silnic, chodníků i městského mobiliáře. K tomu však nevede prvoplánová kritika z opozičních lavic nýbrž věcné návrhy postupu.

__Co s poplatky z prodlení?__

Posledním bodem řádného programu, kde se vedla delší diskuze, bylo prominutí poplatku z prodlení na dluhu na nájemném. Tam na protinávrh opozičního zastupitele Eberta, prošlo upravené usnesení, díky kterému došlo k odpuštění poplatku z prodlení všem pěti navrženým dlužníkům. Stojí za zmínku, že na celkové úpravě systému promíjení poplatku z prodlení, započne intenzivně pracovat Martin Mareda. Pro něj se jedná o problematiku, ve které je více než fundovaný.

__Očekávaný bod různé__
V bodě různé se dle očekávání řešila prosincová nehoda místostarostky Petrové. K tomuto tématu máme stanovisko klubu podpořené místním sdružením:

Piráti Tábor si před volbami schválili Povolební strategii, kterou se zavázali dodržovat. Ta se dá chápat jako smlouva mezi námi a voliči. Jasně nastiňuje, jak se budeme po volbách i během volebního období chovat a jednat a co od nás může veřejnost očekávat. Dává také mantinely spolupráce v koalici. Mimo jiné se v ní píše: Nepodpoříme radu města, ve které bude osoba, která je trestně stíhaná, nebo s rasistickým či xenofobním vystupováním. 
 
Nyní je ale dle našeho na osobní zodpovědnosti místostarostky, jak se ke svému případu postaví. A to s ohledem na vážnost svého pochybení, s ohledem na vážnost své funkce a na vážnost současné společenské situace. Zároveň apelujeme na to, aby veřejnost byla seznámena s výsledky vyšetřování a tím byly minimalizovány pochybnosti, které společenskému klimatu v této době vůbec nepomáhají.

I když nehoda oprávněně vzbuzuje pochybnosti, tak se nechceme stavět do role soudce a návrh na odvolání místostarostky z funkce jsme nepodpořili. Pro nás i nadále platí jak presumpce neviny, tak  zmíněná Povolební strategie. Nakonec ale bylo schváleno usnesení k tomu, aby místostarostka Petrová předložila na příští jednání zastupitelstva vysvětlení a tím pádem je míč na její straně. 
