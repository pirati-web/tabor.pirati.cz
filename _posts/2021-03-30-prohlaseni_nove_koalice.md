---
layout: blog
published: true
category: CLANKY
title: Prohlášení 'trojkoalice'
date: 2021-03-30T00:00:00.000Z
author: Zastuptelský klub
image: /static/media/noveprohlaseni.jpg
description: V důsledku odvolání místostarostky došlo k ukončení koaliční
  smlouvy mezi subjekty Tábor 2020, Piráti, JINAK! a ČSSD. Zbylé tři subjekty,
  hnutí Tábor 2020, Česká pirátská strana a ČSSD, se hlásí k myšlenkám a cílům
  původní koaliční smlouvy a deklarují vůli dovládnout v mešinové sestavě.
tags: koalice
---
V důsledku odvolání místostarostky a rezignace radního za hnutí JINAK! došlo k ukončení koaliční smlouvy mezi subjekty Tábor 2020, Piráti, JINAK! a ČSSD.
Ve smírčím řízení nedošlo k dohodě o další spolupráci v rámci koaličního projektu.

Tři subjekty, hnutí Tábor 2020, Česká pirátská strana a ČSSD - trojkoalice, se hlásí k myšlenkám a cílům původní koaliční smlouvy. 
Považují naprostou většinu Programových priorit koalice 2018 – 2022 i nadále pro město Tábor za prospěšnou a jsou připraveni o naplnění těchto priorit usilovat.

Tyto tři subjekty respektují, že pro prosazení programových bodů ztratily v zastupitelstvu většinu a budou s touto skutečností po zbytek svého mandátu nakládat. 
Předpokládají především průběžné konzultace se zástupci dalších politických klubů zastoupených v zastupitelstvu města Tábor.

Václav Klecanda:
> Je mi líto, že v půlce volebního období jsme museli řešit takovouto krizi.
Brzdilo nás to od práce dlouhou dobu a jsem rád, že už můžeme tušit konec a naději, že se zas budeme moci naplno věnovat práci na rozdělaných projektech.

Součástí návrhu politického řešení bude návrh na obsazení funkce uvolněného místostarosty Martinem Maredou. 
Do gesce mu budou navrženy Odbor správy majetku města a městské společnosti Bytes a SLMT po Michaele Petrové. 
Cílem tohoto návrhu je rozprostřít agendu vedení města nadále mezi čtyři osoby a v radu města i pro následující měsíce udržet devítičlennou a tím dostatečně názorově širokou.

Martin Mareda:
> Po zralé úvaze ...

Devatero trojkoalice:
1. Nadále přísně pečovat o zdravé městské finance
2. V nejvyšší míře napomoci ukončení koronavirové krize.
3. Dokončit zásadní rozběhnuté investice - Budějovická ulice, Centrum pro seniory, sportovní hala Mír.
4. Pokračovat v přípravě rozvojových projektů - nová čtvrť Dvorce, plavecký areál, Křižíkova elektrárna, městská knihovna.
5. Aktivně napomáhat krajským dopravním projektům - jižní obchvat města Tesco - Slapy, severní část propojky Měšice - Čekanice.
6. Nadále věnovat pečlivou pozornost správě městského majetku - byty, nemovitosti, komunikace, parky.
7. Uvádět do praxe moderní a trvale udržitelné prvky v teplárenství, energetice, likvidaci odpadu i hospodaření s vodou s ohledem na kvalitní životní prostředí.
8. Sledovat a aplikovat moderní trendy ve školství, podporovat živou kulturu, dbát na vysokou úroveň sociální péče.
9. Stále se držet kréda transparentní a vstřícné veřejné správy.