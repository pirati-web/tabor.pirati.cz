---
layout: blog
published: true
category: CLANKY
image: /static/media/venca-martin.jpg
title: Hodnocení 25. zasedání zastupitelstva města Tábor
description: Krátké hodnocení poprázdninového zastupitelstva města Tábor
tags: zastupitelstvo, Tabor
author: Jan Příbramský
date: 2021-08-30
---

První poprázdninové zastupitelstvo se neslo v klidném duchu. Z důležitých bodů se porjednávaly body změna statutu města pro udělování ceny města, schválení výpůjčky TZMT na dobudování sportovní Haly Kvapilova a dofinancování ztráty městské autobusové dopravy (MAD).


Mimořádná cena města byla nakonec udělena táborské nemocnici a IZS, jako poděkování za mimořádné výkony v průběhu pandemie. Oba materiály pro dofinancování, tj. dofinancování ztráty MAD v táborském regionu 54,5 mil Kč a výpůjčku 26mil. Kč pro TZMT, jsme uznali jako nezbytné a podpořili jsme je.

V majetkové části místostarosta Martin Mareda představil několik materiálů, z nichž jeden byl z důvodu dalších právních posudků stažen. 

### Rozšíření kamerového systému
Pro nás ožehavé téma kamer, které se projednávali v bodě 6/0, jsme se rozhodli podpořit. 

**Jan Příbramský** k tomuto tématu na jednání uvedl: 
> ”Sice nejsme příznivci rozšiřování kontroly občanů pomocí kamerových systému, ale zde se jedná o tak exponované místo s vyšším výskytem přestupků a trestných činů, že nám právě zde přijdou logické. Jako člen komise bezpečnosti budu chtít následně dohlédnout na dodržení všech nezbytných omezení, aby nedocházelo k narušování soukromí lidí při používání dohledového systému. ”

K tomu chceme podotknout, že město chystá nejen kamerový systém, ale že díky Norským fondům budou od příštího roku působit dva zaměstnanci přímo v terénu.

V bodě různé se objevilo několik dotazů, které popisovaly to, co letošní léto trápilo občany. Ať už se jedná o sekání trávy, parkování, nebo vodní nádrž Jordán. 
