---
layout: blog
published: true
category: CLANKY
image: /static/media/venca-martin.jpg
title: Hodnocení zasedání zastupitelstva města Tábor 30.5.22
description: Krátké hodnocení zastupitelstva města Tábor
tags: zastupitelstvo, Tabor
author: Václav Klecanda
date: 2022-05-30
---

Nejdůležitějším materiálem bylo memorandum o spolupráci se společnosti C-Energy Planá (CEP) na likvidaci odpadů.
Principem tohoto memoranda je vyjádření předběžné vůle likvidovat komunální odpad
v zařízení, které má v záměru CEP vybudovat v rámci své stávající infrastruktury.
Tato spolupráce tak uzavírá kruh mezi odpady na jedné straně 
a do naší aglomerace dodávaným teplem na straně druhé.

### krátká rekapitulace působení C-Energy ve vztahu k městu Tábor
- koupě [teplárny Tábor](http://www.tta.cz/) TTA, kde mělo město majetkový podíl
- kontrakt CEP a Bytes na dodávku tepla na 20 let, který stabilizoval ceny za dodávky tepla pro táboráky
- rekonstrukce páteřních parovodů - konverze v horkovody, které mají řádově menší teplené úniky
- projekt odklonu od uhlí = diversifikace palivové základny, 
kde jedním s paliv se mají stát odpady.
  - dlohodobá příprava ZEVO (zpracování neupravených odpadů)
  - 2021: zvažování varianty s předzpracováním odpadů v tzv. [mechanické úpravně](https://cs.wikipedia.org/wiki/Mechanicko-biologick%C3%A1_%C3%BAprava) (MÚ),
  která odpad oprostí od nespalitelných zbytků (ty jdou přímo na skládku)
  a dalších složek, které se dají materálově využít (např. kovy).
  Tyto složky pak nejdou do "kotle" a neznečištují spaliny.
  Vlastní spalovací zařízení tak může být menší, jednodušší a rychleji postavitelné.
  - 2022: představení varianty s MÚ a s ní spojenou ekonomikou, která ukazuje, 
  že tato cesta je levnější než likvidace odpadu skládkováním.

## záměr směny pozemků s Butterfly invest pro stavbu bytového domu

Dlouze se diskutovalo o záměru směny.
Investor už v lokalitě pozemky na stavbu už má.
Principem směny je možnost připravit záměr stavby bytového domu v optimální variantě.
To je možné pouze za využití pozemků, které vlastní město.
Navíc jsme jednali o záměru směny, nikoli o směně samotné.
Ta bude projednávána na některém s dalších jednání. 

> _Martin Mareda_: Do té doby budou probíhat další jednání například o závazku investora ohledně veřejných parkovacích míst.

## rekonstrukce nádraží

Předmětem byl prodej pásu pozemku pro [SŽDC](https://www.spravazeleznic.cz/) aby mohli zateplit budovu nádraží.
Někteří zastupitelé se obávají, že toto zateplení by nebylo uděláno citlivě vůči památkovému kulturnímu dědictví.
Jednání dospělo k hlasování o 3 usnesení:
1) ZM souhlasí s rekonstrukcí budovy nadraží
2) ZM nesouhlasí s prodejem predmětného pozemku
3) ZM pověřuje starostu Š.Pavlíka ke zpamátnění budov

Přestože se na všech usnesení ZM usneslo, můj názor na zpamátňování je negativní:
> Není udržitelné konzervovat minulost ve formě tak velkého množství památek, jaké v ČR nyní máme.
> Já se dívám do budoucnosti, proto mi přijde lepší investovat peníze tam.