---
layout: blog
published: true
category: CLANKY
image: /static/media/venca-martin2.jpg
title: Hodnocení zasedání zastupitelstva města Tábor 19.12.22
description: Krátké hodnocení rozpočtového zastupitelstva města Tábor
tags: zastupitelstvo, Tabor
author: zastupitelský klub
date: 2022-12-21
---

V pondělí 19. prosince se uskutečnilo letošní poslední, tzv. rozpočtové zastupitelstvo. Z nejzajímavějších bodů vybíráme:

### 1. Schválení rozpočtu pro rok 2023 
Rozpočet je schodkový a bude kryt jak úvěrem a fondem rezerv a rozvoje. Z důležitých ukazatelů je potřeba zmínit, že provozní přebytek činí 16 % běžných příjm a podíl kapitálových výdajů je 19 % z celkových výdajů.

### 2. Dotace na dofinancování prokazatelné ztráty z provozu MHD
Byla schválena každoroční dotace na dofinancování ve výši 78 miliónů. Navyšování ztráty za poslední roky nás nutí hledat opatření na racionalizaci městské hromadné dopravy. Nechápeme ale opozici, která pro tento návrh nehlasovala. Pokud by se dotace neschválila, od 1. ledna 2023 by autobusy MHD nevyjely.

### 3. Snížení počtu členů dozorčí rady Comett Plus s.r.o.
Jedním z prvních menších opatření na úspory je snížení počtu členů DR z 8 na 6.  Město Tábor mělo historicky vždy dva zástupce v dozorčí radě, po snížení zůstává jen jeden člen, a to náš místostarosta Martin Mareda.

### 4.  Žádost do stipendijního programu pro zubní lékaře 
Schválili jsme žádost první uchazečky do tohoto dotačního programu, který v minulém volebním období připravoval Martin Mareda. Jedná se o studentku Karlovy univerzity oboru zubní lékařství, která je v současné chvíli ve 4. ročníku.

### 5. Parkovací dům na Sídlišti nad Lužnicí
V souvislosti s přípravami realizace parkovacího domu byl schválen nepeněžitý (pozemek) a peněžitý převod do majetku TST Tábor s.r.o. 
