---
layout: blog
published: true
category: CLANKY
image: /static/media/byty.jpg
title: Nesouhlasíme s prodejem městských bytů
description: Nesouhlas s prodejem mestskych bytu
tags: zastupitelstvo, Tabor
author: -zastupitelsky klub -
date: 2023-03-13
---

Město Tábor má k dispozici přes 3000 bytů. V kontextu celé republiky se jedná o město s významným bytovým fondem a může tak nabízet dostupné bydlení širšímu spektru občanů.

V minulém volebním období se nám podařilo privatizaci bytů zastavit. Jediným kompromisem byl prodej volných bytových jednotek v domech, kde bylo město vlastníkem pouze jednoho bytu. 

Nyní ale Odbor správy majetku města přišel na radu města s návrhem na prolomení tohoto pravidla v podobě prodeje těch bytů, kde je město vlastní v domě dva. Hlavním argumentem správy majetku je větší administrativa s byty, které jsou v SVJ, povinnost platit tzv. fondy oprav, menší vliv na rozhodování v SVJ (kde má město menšinu), ale i nižší schopnost řešit nájemní vztahy v domě. 

_„Ačkoliv náš zastupitelský klub všechny argumenty chápe, vidí v zastavení privatizace bytů důležitý krok v řešení bytové situace ve městě. Na radě města jsme tedy hlasovali proti tomuto rozhodnutí . Doporučující usnesení na radě ale prošlo těsnou většinou. Na dnešním zastupitelstvu, kde tento bod bude projednáván, budeme hlasovat znovu proti, “_ dodává místostarosta Martin Mareda.


