---
title: Dlouhodobý program táborských Pirátů
layout: page
published: true
style: portrets
description: 'Dlouhodobá koncepce: Tábor jako moderní město, které se dívá do budoucnosti'
keywords: program, piráti, tábor, vize
---


Chceme, aby Tábor byl městem, kde je radost žít.
A nejen dnes, ale také v budoucnosti.
K tomu je třeba, aby se rozvíjel na základě koncepce, která vznikne ve spolupráci odborníků a občanů města.

Zde je devět kapitol, které obsahují nápady a opatření, jak toho dosáhnout:

<ol>
{% include program/list.html %}
</ol>

## <a name="c1">Město budoucnosti</a>
- Prosadíme koncepční řízení města - zpracování dílčích koncepcí fungování města za pomoci odborníků i odborné veřejnosti.
Následně budeme prosazovat jejich důsledné dodržování.
- Dohlédneme na smysluplnost koncepce Moderního města a především budeme spolupracovat s ostatními městy.
Do koncepce chceme zahrnout mimo jiné wi-fi připojení ve městě, chytré popelnice, osvětlení, chytré zastávky MHD, adaptivní křižovatky, atd.
- Posílíme územní plánování - Zvýrazníme roli městského architekta pro ucelené pojetí veřejného prostoru. Do plánování zapojíme veřejnost.
- Do rozhodování přivedeme odborníky – nechceme, aby v dozorčích radách městských společností seděli politici (trafikanti).
- Budeme aktivně podporovat vybudování nové čtvrti Dvorce.
- Nikdy nepodpoříme změnu územního plánu pro výstavbu Věznice ve Všechově.

## <a name="c2">Moderní město</a>
- Odstraníme komunikační bariéry mezi městem a občany - Lidé si budou moci vyřizovat veškerou agendu s městem také přes internet, data budou vzájemně provázaná, takže nebudou muset s úřady komunikovat vícekrát.
- Informace o řízení města budou veřejně dostupné. Od jednání zastupitelstva nebo městských orgánů a firem, přes rozpočet nebo investiční plánování až po registr uzavřených smluv. Jednání zastupitelstva se bude vysílat online.
- Zasadíme se o to, aby byla všechna veřejná data dostupná ve strojově čitelné formě a otevřených formátech (open data).
- Budeme pořádat “Kávu se starostou”, zveřejníme online kalendáře vedení města a povedeme veřejnou evidenci lobbistických schůzek.
- Nastavíme systém podporující pozitivní motivaci pro třídění odpadu formou finanční odměny.
- Zajistíme sběr otevřených dat a jejich využití pro efektivnější plánování servisních akcí (odvoz odpadu, jízdní řády MHD, rajony strážníků).

## <a name="c3">Finance a investice</a>
- "Investiční zásobník" - S veřejností a napříč politickým spektrem předjednáme záměry na investiční projekty. Ty podpořené budou čekat na vhodnou situaci k realizaci (např. dotaci).
- Zveřejníme městský rozpočet. Bude na internetu, rozklikávací a srozumitelný. Výdaje bude možné prohlížet až na úroveň faktur.
- Budeme bojovat o udržení vyrovnaného, ideálně přebytkového rozpočtu města.
- Budeme provádět důslednou zpětnou kontrola investic a využití dotací.
- Zřídíme městský transparentní účet a všechny smlouvy vyvěsíme na internetu.
- Připravíme participativní rozpočet.

## <a name="c4">Vyvážená doprava</a>
- Provedeme revizi a aktualizaci projektů obchvatů města (Tesco - Slapy, Měšice - Čekanice). Chceme stavět na základě dat, ne pocitů.
- Připravíme optimalizaci MHD s cílem snížení smogu ve městě.
Zapojíme do ní skutečné odborníky.
- Budeme řešit parkování na Sídlišti nad Lužnicí a v dalších místech města.
Navrhneme parkovací domy.
- Otevřeme diskusi o omezení dopravy na Starém městě. Chceme méně parkování na náměstí.
- Budeme usilovat o komplexní řešení dopravní situace v Čekanicích, Zavadilce, Čelkovicích, Horkách.

## <a name="c5">Bydlení a majetek</a>
- Udržíme cenu vody na stávající úrovni. Nenecháme táborskou vodu cizím korporacím. Ohlídáme transparentní fungování vodovodních společností.
- Posílíme bytovou politiku města – zabráníme dalšímu prodeji bytů, zavedeme důslednou kontrolu rizikových nájemníků (vymáhání dluhů z nájmu).
- Nebudeme dále podporovat centralizovanou výrobu tepla v Teplárně Tábor.
Podpoříme menší decentralizované a ekologické zdroje tepla.
Zajistíme procesní podporu SVJ (bytových domů) při pořizování jiných zdrojů tepla.

## <a name="c6">Bezpečné město</a>
- Zlepšíme práci Městské policie - chceme méně botiček za parkování a větší přítomnost v ulicích. Strážníci musí být s lidmi víc v kontaktu.
Chceme efektivní, měřitelnou a vyhodnotitelnou činnost.
- Zlepšíme a zmodernizujeme veřejné osvětlení parků a zkratek.
- Posílíme kontrolu méně bezpečných míst.
- Koše umožňující třídit odpad po celém městě
- Odpočítávací semafory (především na Vožické)

## <a name="c7">Atraktivni město pro všechny</a>
- Podpoříme mladé rodiny – výstavbu startovacích bytů.
- Zasadíme se o dokončení pečovatelského domu u Nemocnice pod transparentním dohledem.
- Budeme řešit nedostatečný počet ordinací praktiků, zubařů a pediatrů.
- Budeme aktivně pomáhat seniorům - mj. navrhneme [senior cohousing](https://www.cohousing.cz/senior-cohousing2/).
S jeho realizací bude spjatá architektonická soutěž studentů s důrazem na co nejjednodušší konstrukci a cenu a tudíž maximalizaci kapacity.
- Podporujeme stávající akční plán sociálních služeb a budeme se snažit o jeho pravidelnou aktualizaci.
- Více veřejných záchodů

## <a name="c8">Město sportu a vzdělání</a>
- Budeme prosazovat férové a vyvážené rozdělování dotací mezi jednotlivé sporty.
  Cíl je podpořit sportování především dětí a mládeže, od nejmenších po nejstarší.
- S podporou bude spojená kontrola využití prostředků a zpětná analýza.
- Zmodernizujeme školství - budeme městem zřizované školy podporovat v moderní výuce, včetně alternativ.
- Podpoříme rekonstrukce škol a školek.
- Zachováme současnou výši podpory výkonnostního sportu. Ale zavedeme kontrolu využití dotací.

## <a name="c9">Živé město</a>
- Zřídíme nové multifunkční kulturní centrum, kde se budou pořádat výstavy, workshopy, koncerty (vzorem je pro nás: [depo2015](https://www.depo2015.cz/)).
- Připravíme revitalizaci přírodního amfiteátru Pintovka.
- Navrhneme přebudování rybníku Komora pro koupání a trávení volného času.
- Budeme provádět důkladný výběr městem podpořených akcí.
Součástí podpory bude také zpětná analýza účelnosti využití dotace.
- Zpřístupníme legální graffiti plochy pro [velkoplošné malby](https://cs.wikipedia.org/wiki/Mural_art) a ve spolupráci s veřejností podpoříme i jiné současné formy umění.


### Jak se nám to daří se dozvíte [ZDE](/zastupitele).
